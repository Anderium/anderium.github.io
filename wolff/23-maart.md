# De tweede set puzzels

Op 23 maart tussen 13:00 en 15:00 moesten de moltheoristen op twee locaties zijn.  Een grote boekhandel in Eindhoven en
een park ergens in Leeuwarden.  Hier moesten ze waarschijnlijk een `man met boek en hoed` vinden en het code woord
`Hallelujah` gebruiken.

Sam had al snel een envelop gevonden.  Deze bevatte aanwijzingen voor het vervolg van de opdracht.  Ietwat later kwam er
ook een nieuwe post van Wolff online.  We moeten een [kist](./images/kist.png) open proberen te maken met vier sloten.
Ook Siem had, na wat langer zoeken uiteindelijk een envelop verkregen.

Voor ieder slot is er slechts eens in de 24 uur een poging beschikbaar om deze te kraken.  Als een code fout is, is het
dus tot de volgende dag onmogelijk om een nieuwe code te proberen.  De vier sloten op de kist zijn:

1. Een cijferslot (C), met 4 cijfers
2. Een letterslot (L), met 4 letters
3. Een sleutel (S)
4. Een kaartslot (K), met 4 kaartsoorten

> Getallen, letters en kaartsoorten *mogen* in hun codes meerdere keren voor komen.

---

De volgende dag uploadde Sam en Siem video's over hun avontuur op zoek naar de nieuwe informatie.  Dit is echter nog
niet gebeurd, dus valt er nog niks over te zeggen.
