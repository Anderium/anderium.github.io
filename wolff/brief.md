# Brief

De brief die bij het pakketje zat, bevatte informatie over van alles<sup>later zal ik dit beter uitschirjven</sup>, maar er viel nog iets op.
Alle brieven bevatte dikgedrukte letters en deze kwamen niet overeen als de brieven werden vergeleken.
Als je alle dikgedrukte letters achter elkaar zet, krijg je de volgende zinnen.

1. Elger, Mark en Nelleke (Trust Nobody) – Elk detail telt.
2. Sam (WIDM TV) – Schijn bedriegt.
3. Felix – Alles is verbonden.
4. Max (Telegraaf) – Niets is wat het lijkt.
5. Siem – Toeval bestaat niet.
6. Gido – De cirkel is rond.

## Inhoud van de brief

Dag [naam],

Fascinerend, is het niet?  Hoe we in onze queeste de wereld te begrijpen geen ruimte dulden aan
lege plekjes en er alles aan doen dat ene puzzelstukje te vinden dat mist in het plaatje.  Schichtig
kijken we rond op de tafel.  Misschien zit het nog in de doos.  Wij kunnen niet rusten todat het
laatste stukje de puzzel compleet maakt.  Al decennia lang wordt deze drang naar het complete
plaatje tegen je gebruikt.  In films, boeken, kunst, je telefoon… en nu ook hier.  Ik ga je een
verhaal vertellen.  Alleen, uit dit verhaal mist een cruciaal stukje.  En jij gaat er alles aan willen
doen dit stukje te vinden.

Al in het Mesopotamische rijk was jagen met speurhonden een populaire bezigheid.  In de late
Middeleeuwen gingen ze geregeld te paard of te voet met hun pak honden op zoek naar herten,
reeën en marters om ze in het nauw te drijven en te doden.  Hun meest favoriete dier om op te
jagen kreeg de bijnaam ‘the beast of the chase’.  De vos.  De vos was slim, schuw en bovenal
heel snel.  Het doortrapte beest wist vaak aan zijn lot te ontkomen tot grote frustratie van de
jagers.  Tegenwoordig is het verboden om nog op vossen te jagen en leiden ze een rustig leventje
in de bossen en steppes.

Het is neit willekeurig dat ik je dit vertel.  Ook het pakketje dat bij jou voor de deur stond heeft
een betekenis.  Nu je dit leest ben je onderdeel geworden van een groter geheel.  Sterker nog, je
bent het beginpunt waar vanaf alles start.  De duw die de bal doet laten rollen.  Een bal die groter
en groter zal worden naarmate het de besneeuwde berg afrolt.  Eén die afstefvent op iets wat in
de geschiedenis van Nederland nog nooit is voorgekomen.  En nu zijn we aangekomen bij dat
puzzelstukje: wat is dat ‘iets’?  Als je het antwoord wil op deze vraag zul je het moeten komen
halen.  Je moet op jacht.  Er is een vos in de bossen die op je wacht, en hij heeft het laatste
puzzelstukje voor je.  Hij maakt het je alleen niet makkelijk…

In de doos die voor je staat zit een avontuur.  Eén waarbij elk onderdeel een rad is in een grote
machine.  Alles is verbonden en geen enkel deel werkt als het andere mist.  Dit avontuur kun je
onmogelijk in je eentje beleven.  Dus roep je speurhonden bij elkaar.  Vrienden, familie, kijkers
en fans.  Samen staan jullie sterk en kunnen jullie de geur van de vos oppikken en hem in het
nauw drijven.  Sluit deze wijsheid in je hart:

_“De paden zijn al voor u uitgezet.  Leun niet op eigen inzicht, maar vertrouw op dat wat
zichtbaar is.  Zoek niet iets daarbuiten, want je zult niets vinden wat je ten goede werkt.”_

Nu gaat het beginnen .  Vanaf het moment dat je bent begonnen met lezen is er een klok gaan
lopen.  Hoe lang deze duurt is voor niemand bekend behalve mij (Of is dat zo?).  Als je binnen
deze tijd de vos niet gevonden hebt zul je het puzzelstukje nooit krijgen.

Het is nu of nooit.

De jacht… is geopend.

- T. L. W.
